Resta alta la tensione nel centrodestra dopo l'esito dei ballottaggi. Berlusconi replica a Salvini che lo aveva accusato di strizzare l'occhio a Renzi mentre il leader della Lega chiede al Cav di convocare un tavolo programmatico con tutto il centrodestra.

Berlusconi, non strizzo l'occhio a Renzi - "Sono opinioni di Salvini e non corrispondono al vero", dice al Tg1 Berlusconi replicando a chi gli chiede della frase del leader del Carroccio sul fatto che starebbe strizzandi l'occhio a Renzi. Il leader di Forza Italia è tornato a a ribadire la propria soddisfazione per il risultato ottenuto alle elezioni comunali: "Il centrodestra unito è il primo polo", ha osservato, "quindi ora guardiamo al futuro con fiducia".

"Entro metà luglio lancerò un incontro nazionale aperto a tutti quelli che si ritengono parte del centrodestra per parlare di programmi, al di là della leadership che è un tema più di interesse giornalistico". Lo ha detto il segretario della Lega, Matteo Salvini, a margine di un incontro al Parlamento europeo. Interpellato sulle rassicurazioni di Berlusconi circa le sue presunte intenzioni di un accordo con Renzi, Salvini ha quindi risposto con una battuta: "Ora sono sereno...", ha detto sorridendo.
