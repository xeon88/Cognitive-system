Us Open, le italiane fanno storia
Errani e Vinci si sfideranno ai quarti
La felicità di Sara Errani a fine match
Giornata campale per il tennis azzurro. La romagnola liquida la tedesca Kerber, la Tarantina batte anche i pronostici contro la polacca Radwanska; al prossimo turno si ritroveranno l'una contro l'altra nel singolo e fianco a fianco nel doppio. E per la prima volta dal 1930 ci sarà un'italiana in semifinale
di PAOLO ROSSI Us Open: Roberta Vinci ai quarti, sfiderà la ErraniUs Open, Sara Errani conquista i quarti
Email
Stampa
APPROFONDIMENTI
La grande avventura
delle gemelle del tennis
Federer ai quarti senza giocare
Fognini s'arrende a Roddick
Si può trasformare un ostico campo di cemento nella più confortevole terra rossa. Sì che si può, quando lo si desidera con tutte le proprie forze. Quando è il giorno dei sogni. Due italiane ai quarti di finale. Sara Errani e Roberta Vinci. Le due amiche. Contro. Sfida diretta. Un'azzurra sarà in semifinale. A New York è successo una sola volta, nel 1930. Dopo Maud Levi, nessun'altra c'è mai più riuscita. Ora lo scontro sorellicida. Proprio così.

Chi segue il tennis sa quanto siano amiche queste due ragazze. Che giocano il doppio insieme. Che sono anche numero uno del mondo di doppio (ufficialmente da lunedì 10 settembre). Come due sorelle. Sarà la partita più bella, ma anche la più dolorosa. Ma sono professioniste, sanno che poteva accadere. Meglio se in uno Slam, se può valere la consolazione.

Ma lasciamo stare il futuro prossimo, godiamoci questa felice giornata. Questa gioiosa pagina di tennis italiano. Una serata iniziata con il trionfo di Sara Errani su Angelique Kerber, vendicando - in un certo qual modo - la sconfitta che dovette patire l'anno scorso Flavia Pennetta (nei quarti...): 7-6, 6-3. Una partita equilibrata più di quanto dica lo score stesso, soprattutto nel primo set, durato oltre un'ora. Lunghi scambi e alti pallonetti da fondo campo. Talmente alti da far ricordare di i tempi di Arantxa Sanchez e Conchita Martinez.

Ma la strategia è stata vincente: Sara Errani, che non possiede nel suo repertorio dei colpi vincenti, doveva 'disarmarè la tedesca e il suo diritto assassino. Nulla di meglio che variarle il gioco, cambiarle il più possibile i rimbalzi. Approfittare perfino dei lob per avanzare e chiudere con delle imprendibili volèe. Anche le smorzate, ovviamente, hanno fatto parte della scenografia del match. Certo è che è stata una sofferenza: l'emiliana s'è involata 3-1, all'inizio, per poi essere ripresa dalla tedesca. Pronta reazione, ma è stata la Kerber a portarsi avanti e far pensare di poter avere il pallino del gioco.

Ma non oggi, non quest'anno, non con questa Errani. Con i suoi colpi lavorati ha preso a macinare la palla e le angolazioni, prevenendo i winners della tedesca. Epilogo naturale del set, il tie-break. Nel quale, dopo un iniziale equilibrio, l'azzurra ha osato e preso il sopravvento, chiudendo 7-5. Sembrava fatta, soprattutto dopo l'abbrivio della seconda parte di gara: approfittando di una parziale distrazione della tedesca la Errani si portava sul 3-0. Ma la bionda Angelique non è numero sei del mondo per caso: reazione d'orgoglio e nuova parità. Paure? Dubbi? Braccino? Niente affatto, neppure in questa situazione: nuovo scatto della Errani, altro break e chiusura in 6-3.

Ma l'altro exploit, se vogliamo ancora più clamoroso, arriva dopo le 23: Robertina Vinci si sbarazza della polacca Radwanska con una facilità non pronosticabile alla vigilia. Il 6-1 del primo set è una pennellata di tennis d'altri tempi, di pura tecnica. E, non fosse stato per il primo game (durato sette minuti) la tarantina avrebbe anche realizzato un clamoroso cappotto. La polacca, numero due del mondo, è parsa in confusione contro il gioco d'attacco, pulito e preciso, dell'azzurra. Che non è mai calato d'intensità, di qualità. Solo il piglio della Radwanska ha fatto sì che il match durasse qualche minuto in più, ma non era la sua giornata. Il 6-4 finale ha infine cesellato un italian day, ancora una volta al femminile. La magia di questa ragazze continua.