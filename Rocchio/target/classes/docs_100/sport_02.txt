La macchina definitiva

Email
Stampa
Ecco il primo AC72 del defender. E' un cat, ma sembra un tri! Prima veleggiata, e subito avaria (piccola fessura sulla deriva di dritta). Ma è tutto normale, sentite Spithill: "Ovviamente abbiamo rotto qualcosa!" Conto alla rovescia per Luna Rossa AC72 - VIDEO!
 
Prima uscita, dopo un breve rinvio seguito ai test strutturali della scorsa settimana, per il primo dei due AC72 del defender Oracle USA in vista della XXXIV America's Cup di San Francisco 2013. C'era attesa e non è andata delusa: il "mostro" ha veleggiato come prevedibile a grandi velocità, nonostante l'evidente prudenza dell'equipaggio timonato da James Spithill, e della assoluta mancanza di messa a punto. La potenzialità di una simile macchina da guerra velica sono spaventose e tutte da esplorare.
 
IL VIDEO DELLA PRIMA USCITA A VELA DI ORACLE AC72

 
Intanto però il programma del defender ha subito un piccolo stop: l'uscita è stata infatti interrotta dopo due ore, a causa di una leggera avaria alla deriva dello scafo di dritta. "Ovviamente abbiamo avuto una piccola rottura", ha detto Jimmy Spithill al rientro, dimostrando quando l'eventualità fosse attesa e prevista, dal momento che si tratta di una classe del tutto nuova e ogni barca avrà molto da fare per la messa a punto.
 
L'impressione generale, anche guardando il breve video che vi riproponiamo, è quella di una sorta di "primo giorno di scuola": la Coppa America 2013 entra davvero nel vivo e nella sua fase cruciale, dopo i proclami e le World Series, ora i team lavorano alle macchine "definitive", quelle per vincere. O almeno, per provarci...

Come si vede dalle foto e dal video, il primo AC72 di Oracle ricorda molto un trimarano... Molto diversa l'interpretazione di AC72 di Emirates Team New Zealand (vedere la foto a destra in questo articolo).
 
Nelle prossime settimane si attende il varo degli altri AC72, dai quali sarà possibile capire la strada progettuale, le scelte strutturali di ciascun design team. L'ultimo varo dovrebbe essere quello di Luna Rossa AC72 (come si chiamerà, se avrà un nome in codice come i fratellini AC45 Swordfish e Piranha?). Ne vedremo delle belle. E comunque delle veloci...