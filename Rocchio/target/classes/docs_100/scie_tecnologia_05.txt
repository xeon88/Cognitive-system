Svelata per errore la nuova Xbox
e gli occhiali per realtà aumentata
Fuga di notizie sul Web. Microsoft potrebbe lanciare una nuova console a Natale del 2013 a 299 dollari, con integrato Kinect. E l'anno dopo i Fortaleza Glasses, per la realtà virtuale, molto simili a quelli promessi da Google  
di JAIME D'ALESSANDRO 
Lo leggo dopo

APPROFONDIMENTI
FOTO
Nei bozzetti la rivoluzione di Microsoft
LINK
Xbox, 3D e occhiali, rivoluzione MS


ROMA - Un'altra fuga di notizie su Web, e stavolta la vittima è Microsoft. Secondo un documento di 52 pagine apparso in Rete per qualche ora, a Redmond starebbero preparando una nuova rivoluzione nel campo dell'intrattenimento digitale. Al progetto, ammesso che il documento sia vero, è stato dato il nome di Fortaleza Glasses. Si tratta di occhiali per la realtà virtuale e aumentata che verranno lanciati nel 2014. Seguiti, l'anno successivo, da una versione con connettività 4G per usarli anche fuori casa. E questo significa, in prima istanza, estendere i giochi elettronici ben oltre lo schermo della tv. Per poi trasformare questi nuovi occhiali in dispositivo portatile per visualizzare tutta la ricchezza di Internet quando si è in giro, così come intendono fare a Mountain View con Project Glass 1.

LE IMMAGINI
2
Ma nelle pagine finite in Rete c'è molto più di questo. Fortaleza Glasses fanno parte di un ecosistema legato alla nuova console, l'Xbox 720, che verrà immessa sul mercato a Natale del 2013 a 299 dollari. Potrebbe avere come processore principale uno o più multicore Arm, quindi lo sviluppo di giochi sarà compatibile con smarphone e tablet dotati di Windows 8, e avrà un aspetto che ha davvero poco a che fare con le macchine per videogame così come le abbiamo conosciute fino ad ora. 

Non è quella console potentissima della quale si parlò tempo fa 3, ma una sorta di "normale" lettore dvd o se preferite di set top box multimediale. Un apparecchio piatto, da mettere sotto la tv, capace di leggere blu-ray (uscita nativa a 1080p), sempre connesso al Web, sul quale scaricare "Xbox app" e accedere ai servizi cloud per guardare film, ascoltare musica, giocare. Avrà integrato un nuova versione di Kinect. Con vendite stimate attorno ai 100 milioni di pezzi.  

Passando al nuovo Kinect, chiamato V2, si potrà giocare in quattro, verrà migliorato il riconoscimento vocale oggi parecchio limitato e la qualità delle webcam per trasformare i movimenti del corpo in comandi. Forse però la parte più interessante è la possibilità di far interagire fra loro dispositivi diversi. Tutto in linea, quindi, con quanto annunciato durante l'edizione l'Electronic Entertainment Show appena conclusasi a Los Angeles 4. In particolar modo con quell'idea di fare dell'Xbox una piattaforma di servizi per l'intrattenimento trasversale e di consentire lo scambio di contenuti fra apparecchi differenti attraverso SmartGlass presentato proprio in California all'E3. 

Un ultima nota: il documento filtrato online è stato rimosso dal sito che lo aveva pubblicato, scribd.com 5, su istanza dello studio legale Covington & Burling Llp, che ha fra i suoi clienti proprio la Microsoft. Non è la prova provata che si tratta di un testo dalla multinazionale di Redmond, ma certo aumenta le possibilità in tal senso.