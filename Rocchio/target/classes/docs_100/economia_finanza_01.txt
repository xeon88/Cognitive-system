Il presidente della Federal Reserve torna a descrivere una situazione a tinte fosche e parla di un sempre più probabile intervento per ridare slancio all'economia Usa. Bernanke ha difeso il quantitative easing che la Fed ha già messo in atto in due occasioni. "Ha aiutato la ripresa dei listini, ha significativamente abbassato i tassi sui Treasury e ha fornito un significativo aiuto per l'economia" ha spiegato Bernanke, sottolineando che l'allentamento monetario ha anche mitigato i rischi di deflazione. Il presidente della Fed ha anche spiegato che il mercato immobiliare, la crisi del debito dell'Europa e il fiscal cliff  rappresentano dei "venti contrari" per l'economia.